# Opdrachtbeschrijving

## Inleiding

Je gaat de home-pagina van een bekend bedrijf ontwikkelen. De designers van dit bedrijf hebben alle schermontwerpen al
voor jou gemaakt, jij hoeft het alleen nog tot een werkende versie te vertalen!

Het resultaat kan behaalt worden met alleen CSS Flexbox, dus technieken als CSS Grid heb je niet nodig. Alle benodigde
afbeeldingen, iconen en andere SVG's zijn aangeleverd in de `assets`-map.

![screenshot](./assets/screenshots/screenshot-main.png)
_Let op:_ Dit voorbeeld bevat bonus-opdracht elementen

## Randvoorwaarden

* In plaats van te clonen, maak je voor dit project een **eigen** project aan, _from scratch_. Zorg dat je Git correct
  initialiseert en het project (met de basis-be standen die jij nodig hebt) minstens 1 keer naar jouw eigen repository
  hebt gepusht voor je begint.
* Je maakt de aangeleverde designs **zo gedetailleerd mogelijk na**, dus let ook op schaduwen onder elementen,
  afgevlakte hoeken en kleurgebruik. De lettergroottes en afstanden tussen elementen mag je op goed geluk inschatten.
  Spreek je innerlijke designer-oog aan! Er zijn designs aangeleverd voor zowel de desktop als mobiele versie. Jouw
  website is dus _responsive_.
* Bedenk van tevoren een plan voor je begint met programmeren. Welke titels worden een `h1`, welke een `h2`, etc.? En
  welke groottes en afstanden van verschillende elementen komen met elkaar overeen? Welke patronen zie je? Hoe ga je de
  CSS voor verschillende gedeeltes van de pagina uit elkaar houden?
* De gebruikte fonts zijn `Merriweather` voor titels en `Roboto` voor normale tekst. Deze fonts kun je gratis vinden op
  Google Fonts.
* Bekijk het [kleurenpalet hier](https://coolors.co/5722cd-4b49e8-f2f0ff-ed4385-0c0c0c). Het gaat om de volgende
  hex-codes:
    * Paars `#5722CD`;
    * Blauw `#4845E4`;
    * Roze `#ED4385`;
    * Zwart `#0C0C0C` (voor standaard tekst);
    * Lichtpaars `#F2F0FF` (voor de grote zwevende woorden, zoals "hello" en "services")
      _Uitzonderingen:_
    * Lichtgrijs `#F3F6F9` (voor de achtergrond van de projecten)
    * Grijs `#7A7A7A` (voor de service-tegel tekst);
* In de header en het contact-gedeelte is een _gradient_ gebruikt. _Tip:_ gebruik
  een [gradient-generator](https://cssgradient.io/) voor een mooi vloeiend verloop!
* De links in de navigatie linken naar hun bijbehorende _gebied_ op de homepagina. Dus als de gebruiker op "Contact Us"
  klikt, krijgt hij het contact-gedeelte (onderste deel) van de pagina te zien.
* De project-links linken naar een lege pagina waar alleen: _"The page you were looking for does not exist. Unless you
  were looking for an empty page, because then you've definitely found it."_ op staat.

## Screenshots eindresultaat basisopdracht
De screenshots zijn groot, dus je kunt ze het best downloaden en lokaal ingezoomed bekijken:
* [Desktop design](https://github.com/hogeschoolnovi/frontend-html-css-concept-opdracht/blob/master/assets/screenshots/basic/basic-desktop.png)
* [Mobiel design](https://github.com/hogeschoolnovi/frontend-html-css-concept-opdracht/blob/master/assets/screenshots/basic/basic-mobiel.png)

## Tips

* Om de achtergrond-kleur over de volledige breedte te laten lopen (maar de content niet) zul je gebruik moeten maken
  van het principe waarbij je een outer- en inner-container gebruikt.
* Je kunt de SVG's gebruiken als afbeeldingen in een `<img>`-tag, Ã³f door ze als background-image in te stellen via CSS.

## Bonusopdrachten

1. Sla de kleur-codes op als CSS variabelen en gebruik deze in jouw CSS-bestand in plaats van de kleuren uit te schrijven.
2. Voeg de zwevende woorden toe achter de content. Dit doe je door een **pseudo-element** te gebruiken _(EdHub Hfst. 9.2)_.
3. Zorg ervoor dat de lijnen tussen de verschillende secties schuin lopen ("sqewed") in plaats van horizontaal.
4. Ook de squiggle lijntjes wil je invoegen als een pseudo-element, waarbij de svg een `background-image` van het
   pseudo-element is. Op deze manier vervuil je de HTML niet met "nutteloze" elementen.
5. De gradients zijn voorzien van een doorzichtige textuur, om ze visueel wat meer interessant te maken. Ook deze kun je
   als pseudo-element via een background-image invoegen. Let hierbij wel goed op dat de textuur op de achtergrond,
   maar **onder** de content moet komen te staan. Hiervoor zul je gebruik moeten maken van de `z-index`.
6. Zorg ervoor dat er een transitie ontstaat wanneer de gebruiker over de project-links hovert:

![screenshot](./assets/screenshots/bonus/bonus-moving-link.gif)

## Screenshots eindresultaat inclusief bonusopdrachten
De screenshots zijn groot, dus je kunt ze het best downloaden en lokaal ingezoomed bekijken:
* [Desktop design](https://github.com/hogeschoolnovi/frontend-html-css-concept-opdracht/blob/master/assets/screenshots/bonus/bonus-desktop.png)
* [Mobiel design](https://github.com/hogeschoolnovi/frontend-html-css-concept-opdracht/blob/master/assets/screenshots/bonus/bonus-mobiel.png)
